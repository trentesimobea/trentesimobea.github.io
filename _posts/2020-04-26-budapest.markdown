---
layout: post
title:  La nostra prima serata a Budapest
description: Raccontiamola
date:   2020-04-26 15:22:25 +0200
categories: famiglia
tag: memory
author: Mauro
preview_img: /img/posts/budapest-2.jpg
period: 2014-12
excerpt: Accoglienza. Quando il nostro amore ancora doveva sbocciare, Bea accettò il mio invito per raggiungermi a Budapest per festeggiare il Capodanno 2015.
---

Quando il nostro amore ancora doveva sbocciare, Bea accettò il mio invito per raggiungermi a Budapest per festeggiare il Capodanno 2015. A fronte di un suo tiepido assenso, la macchina organizzativa si era mossa per permetterle di raggiungermi senza che dovesse fare troppi sforzi.

Così, in una gelida giornata di dicembre (in Ungheria la aspettavano -14 gradi), incontrò per la prima volta Albi e Emi alla stazione di Padova con cui condivise un interminabile viaggio in auto. Una breve sosta a Gorizia e qualche ora di ritardo dopo, arrivarono tutti e tre all'appartamento dove vivevo.

Qualche settimana prima avevo invitato Zig per trascorrere insieme le feste in una terra che all'epoca offriva molteplici diversivi. Sfortunatamente per lui, pochi giorni prima della partenza cominciai una frequentazione platonica con Bea che trasformarono il suo soggiorno godereccio in una due giorni di pulizie disperate per non far trovare la casa in condizioni impresentabili.

Beatrice, amante del bello, non si lasciò spaventare dalla compagnia (_Ci piace piacere_). Armata della sua tisanoreica congelata, si lanciò in una serata contraria ai principi della propria dieta.

![budapest-1](/img/posts/budapest-1.jpg)

La serata prese una piega divertente (a tratti pure comica).

Emozionato per il suo arrivo, prelevai l'intero contenuto del mio conto in banca per un errore di digitazione.
Il programma dell'Akwarium prevedeva una performance dei Modeselektor che non corrispondevano esattamente ai suoi gusti musicali, ma questo non le impedì di divertirsi.
Si tirò tardi e, come nella maggior parte delle serate ungheresi, ci si coricò quando ormai albeggiava.

![budapest-2](/img/posts/budapest-2.jpg)

Per quanto in quella serata il nostro amore non scoppiò ancora completamente, il ricordo è vivo e molto felice.

Vidi lei, che agli occhi dei più poteva sembrare una _cicianebia_ acquisita con la puzza sotto il naso, divertirsi in maniera genuina. Il suo dinamismo nel calarsi in una situazione così estranea al suo contesto abituale e la facilità di entrare in contatto col mio mondo, i miei amici e le mie serate mi lasciarono ben sperare circa la possibilità che le nostre strade si incrociassero.

Nel corso dei giorni seguenti, quando ormai era innamorata, riuscì pure a farle indossare un paio di Crocs rosa!

{% include youtube-video.html video_id='NLZQ-cBrraM' width='506' %}

_Dicembre 2014_
