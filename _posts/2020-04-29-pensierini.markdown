---
layout: post
title:  Pensierini
description: Raccontiamola
date:   2020-04-28 21:19:25 +0200
categories: amici
tag: memory
author: Betta
preview_img: /img/posts/pensierini.jpg
period: 2015-03
# excerpt: Un ricordo in rima.
---

Ricordo molto bene quando, mentre ancora ero nel letto dell’ospedale con un piccolo Pietro nuovo nuovo, mi è arrivata una foto da Mauro: un test di gravidanza e poche parole - molto emozionate! 

Avevo vagamente in mente una ragazza che avevo incontrato qualche tempo prima per qualche minuto in uno dei rari  momenti che mi capitava di passare con Mauro da quando era ufficialmente diventato il mio amico giramondo, ma non riuscivo a mettere a fuoco dettagli, non ricordavo di aver discusso con Mauro di come stava andando quella storia, di che tipa fosse questa Bea! 

E poi ricordo la prima volta che ho incontrato Bea a casa nostra... Pietro era ancora molto piccolo ed io ero in quella fase dolce ed affaticata della maternità alle prime settimane. Mi aveva fatto tanta tenerezza conoscere quella ragazza piena di dubbi e spavento ma anche coraggiosa e consapevole!  Nel mio amico di una vita vedevo l’entusiasmo incontenibile di cui solo lui è capace, malcelato sotto un velo di preoccupazione e contegno per la situazione ancora non chiara.

Quanta strada da allora!!

Questi sono i miei primi ricordi legati a Bea. Una cosa mi ha subito colpito di lei: la forza di chi sa da dove viene e cosa vuole, unita al coraggio di cambiare quello che le va stretto. 

Ci conosciamo da poco Bea ma sei diventata un’amica importante! 
Mille, mille e ancora mille dei nostri migliori auguri! 

Betta, Simone, Pietro e Davide

![mare](/img/posts/pensierini.jpg)
