---
layout: post
title:  Il venticinquesimo compleanno
description: Raccontiamola
date:   2020-04-29 14:34:25 +0200
categories: famiglia
tag: memory
author: Mauro
preview_img: /img/posts/venticinquesimo-3.jpg
period: 2015-06
excerpt: Sorpresa. I festeggiamenti per i suoi 25 anni organizzati a sua insaputa (giugno 2015).
badge: racconto
---

I primi mesi di gravidanza furono caratterizzati da un umore altalenante e da continui andirivieni dovuti principalmente alla preparazione degli esami universitari e a un malore occorso allo zio nel corso del mese di febbraio.

All'epoca il nostro mezzo di comunicazione preferito era un'applicazione chiamata Tango. A differenza delle moderne alternative di messaggistica, questa consentiva di affrontarsi in giochi coppia. Nelle buie e fredde giornate lontani diventammo campioni di freccette.

Uno dei lati positivi di una relazione a distanza è senza dubbio il fatto che lo spazio e il tempo per preparare delle sorprese non manchino. Così, per i suoi 25 anni, cominciammo ad organizzare per tempo una festa che si sarebbe tenuta a Bergamo presso la Trattoria La Colombina.

Ignara del fatto che avevo anticipato il mio rientro in Italia al giorno prima del compleanno, le feci pervenire un cruciverba che, una volta risolto, avrebbe svelato i 25 regali che l'attendevano. Il 25 era l'annuncio del mio volo un paio di giorni prima.

![cruciverba](/img/posts/venticinquesimo-1.jpg)

Bea, sapete, adora le sorprese ma vuole scoprirle prima del tempo. In questo modo pensavo di riuscire a conciliare la sua passione per la scoperta dell'inatteso e la possibilità di giocare d'anticipo. Tuttavia non si applicò abbastanza nella soluzione del rompicapo - per pigrizia non stampo neppure mai il cruciverba che le avevo inviato qualche giorno prima.

Così l'ultima delle sorprese riuscì con estrema facilità. Grazie alla complicità di Cinzia e Fabio che mi coprirono e mi vennero a prendere in aeroporto, potei fingere di essere ancora in Svezia. Improvvisamente sbucai bussando alla porta di casa e, travolta dalla sorpresa e dagli ormoni della gravidanza, scoppiò - incontenibile - un gran pianto di gioia. Porto sempre dentro quell'abbraccio così stretto che ricevetti nel momento in cui varcia la soglia dell'appartamento di via Autostrada.

Ovviamente tra i regali non poté mancare un riferimento all'odio che serbava per la capitale svedese.

![i-love-stockholm](/img/posts/venticinquesimo-2.jpg)

L'indomani, giorno del suo compleanno, andammo a farer una passeggiata in città alta dove incontrammo per l'appunto le sue amiche che arrivarono copiose da Milano per festeggiarla a dovere. La vicinanza di questi affetti è ancora oggi fondamentale per Bea e il grande rammarico del trentesimo è proprio quello di non poter condividere con loro un momento di festa.

![amiche](/img/posts/venticinquesimo-3.jpg)

Alla fine di una cena molto gustosa, si presentarono con il dolce i suoi familiari. Dopo un brindisi e ancora tanta commozione, tornammo a casa e rimasi sorpreso dal diametro dei tuoi piedi e le caviglie gonfie.  

Probabilmente questo è il mio primo ricordo di Beatrice sorpresa e stupita. Ad oggi mi pare una delle sorprese meglio riuscite e spero di rivedere presto quella commozione e gioia nei suoi occhi.

<a href="/blog"><span class="badge badge-blog">Blog</span></a>

[I primi giorni di gravidanza svedese](/famiglia/2020/04/28/svezia-incinta.html) | [La proposta di matrimonio](/famiglia/2020/04/30/proposta-matrimonio.html)